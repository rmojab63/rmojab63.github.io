---
layout: post
posttype: 1
htmllang: fa
year: ۱۳۹۹
month: تیر
title: یه دزد
slug: ye_mojodi2
author: رامین مجاب
usediv: auto
---

یه موجودی می‌شناسم که دزده. البته همه ما از این آدم‌ها و حیوون‌ها دیده‌ایم یا حداقل از اون‌ها شنیده‌ایم. ولی چیزی که من ازش صحبت می‌کنم، فرق می‌کنه. این یکی «زمان» می‌دزده. به یکی دو ساعت هم راضی نیست. توبره‌اش رو پر می‌کنه. عجله‌ای نداره. بعضی موقع‌ها می‌بینم که اونو انداخته پس کولش و داره می‌ره. نفرینش می‌کنم که راضی نیستم. پوزخند می‌زنه و از حرفم پشیمونم می‌کنه. بعضی موقع‌ها هم وقتی بیدار می‌شم که رفته. اما در هر حال، رد پاهاش تا ساعت‌ها باقی می‌مونه. رد پا؟! چی می‌گم! وقتی میاد، زانوش تا وسطای چشم‌هات فرو می‌ره. وسط چشم‌هات. همونجایی که همه دنیا توی یه نقطه جمع می‌شه و بعد پخش می‌شه. نقطه؟!