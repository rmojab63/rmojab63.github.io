---
layout: post
posttype: 1
htmllang: fa
year: ۱۴۰۱
month: اسفند
title: پیروز
slug: pirooz
author: رامین مجاب
usediv: auto
image: /assets/imgs/pirooz.jpg
---

پیروز، فرزند ایران، تلف شد. طبیعی بود که با شنیدنش یادِ داستان «آخرین برگ» از اُ هنری بیافتم. سخن از «امید» بود. 

به خودم نهیب می‌زنم که آنها فقط قصه هستند و واقعیت بسیار دردناک‌تر است، به آن دلیل که ما انسان را در رنج آفریدیم (لَقَدْ خَلَقْنَا الْإِنْسَانَ فِي كَبَدٍ).

واقعا؟! فرقی بین بندگانت نگذاشته‌اید؟ بهتر نبود نازل می‌کردید «ما بعضی از انسان‌ها را در رنج آفریدیم؟». 

یا شاید امید از جنس دنیای این‌طرف آب نیست. سال‌ها یا شاید قرن‌ها پیش رخت بر بست و رفت. و ما جز یک خیال باطل چیزی از آن نمی‌شناسیم. آه، اگر بر این تکه از دنیا رنگ مرگ ریخته باشند چه؟ اگر اینجا خانهٔ شیاطین باشد چه؟ اگر نفرین شده باشد چه؟ شاید وقتی از ما می‌پرسند در چه حال بودید، از غم بنالیم و بر سرمان فریاد زنند که «مگر زمین خدا وسیع نبود تا در آن مهاجرت کنید؟»
 
آه، سر و کله‌اش پیدا شد. همان مکانیسمی که نمی‌دانم در کجای تاریخ تکامل یافت: امیدوار بودن. کمی پیش شعر حافظ را (که پیشتر جنبهٔ فردی داشت) تعمیم دادم به این مسئلهٔ جمعی: هر که در این بزم مقرب‌تر است / جام بلا بیشترش می‌دهند. احتمالاً در این سرزمین بلا ما از مقربانیم و خودمان نمی‌دانیم.
 
 