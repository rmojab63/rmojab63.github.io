---
layout: post
posttype: 1
htmllang: fa
year: ۱۳۹۸
month: تیر
title: ‌نرخ رشد بلندمدت
slug: nerkh_bolandmodat
author: رامین مجاب
usediv: auto
image1: /assets/imgs/outputgrowth.png
image2: /assets/imgs/outputgrowthtrend.png
postref: /1/2019-11-4-نرخ بهره مرکب.md
---

منظور ما از نرخ رشد بلندمدت چیست؟ پیش از پاسخ به این سوال، یادآوری این نکته مفید است که یک متغیر به دو صورت می‌تواند در دوره‌های مختلف «رشد» داشته باشد. این دو صورت را در دو فرمول زیر نمایش می‌دهم:
\\[y(t)=y(0) (1+g_1)(1+g_2)\ldots (1+g_t)\\]
\\[y(t)=y(0)e^{g_1}e^{g_2}\ldots e^{g_t}\\]
مشخص است که در این نمایش $$y(0)$$ مقدار اولیه‌ای است که رشد از آنجا شروع می‌شود، $$y(t)$$ مقدار متغیر پس از $$t$$ دوره رشد است. مقادیر $$g_i$$ هم نشاندهنده اندازه رشدهاست (به صورت درصد نیستند). همچنین فرمول اول را با صفت «گسسته» و فرمول دوم را با صفت «پیوسته» می‌شناسیم. اگر می‌پرسید این نام‌گذاری از کجاست، به یاد بیاورید که ما دو فرمول گسسته و پیوسته برای محاسبه نرخ رشد یک دوره‌ای داریم:
\\[G_d=(\frac{y(t+1)}{y(t)}-1)\times 100\\]
\\[G_c=(ln\frac{y(t+1)}{y(t)})\times 100\\]
که اولی فرمول گسسته است و دومی فرمول پیوسته. همچنین تقریب زیر را به یاد بیاورید و اینکه این دو فرمول نتیجه‌ای نزدیک به هم خواهند داشت.
\\[ln(1+x)\approx x\\]



## کدام یک را استفاده کنیم؟
دو فرمول برای نرخ‌های کوچک نتیجهٔ تقریباً یکسانی می‌دهند. با این حال، با داده‌هایی مواجه هستیم که نرخ‌های بالا دارند (مثلاً قیمت دارایی‌ها ممکن است از یک دوره به دورهٔ بعد تغییرات زیادی کنند). در این حالت، نتایج متفاوت است. مثلاً فرض کنید در یک دوره از ۱ به ۲ رسیده‌ایم:
\\[G_d=(\frac{2}{1}-1)\times 100 = 100\\]
\\[G_c=(ln\frac{2}{1})\times 100= 69.3\\] 

در مثال فوق گفته‌ایم که در «یک» دوره مقدار متغیر ۲ برابر شده است. ممکن است بگوییم که این مشخص است که ۱۰۰ درصد رشد داشته‌ایم و بنابراین عدد فرمول پیوسته (یعنی ۶۹ درصد) اشتباه است. 

اینکه «دوره» چیست مهم است. اگر دوره مثلاً یک روز باشد، احتمالاً با ارزش کوچک‌تری روبه‌رو می‌شویم. هرچه این دوره طولانی‌تر می‌شود، ارزش هم ممکن است بزرگ‌تر باشد. غیر دقیق بخواهیم بگوییم، طولانی‌تر شدن دوره یعنی فاصله گرفتن از «فرض پیوستگی زمان» و «گسسته‌تر شدن» داده‌ها. پس طبیعی است که هرچه دوره طولانی‌تر می‌شود، اختلاف نرخ رشد پیوسته و گسسته از هم نیز بیشتر شود. بنابراین طبیعی نیز هست که نرخ رشد گسسته محاسباتی منطقی‌تر به نظر آید.

بنابرای در ارزیابی عدد ۶۹ درصد برای رشد پیوسته نباید واژهٔ «اشتباه» را به کار ببریم. همچنین، نباید بگوییم که این به این معنی است که فرمول پیوسته «تقریب» است و فرمول گسسته دقیق‌تر است. علتش هم به این تعریف ما از «دوره» باز می‌گردد. در حالت پیوسته عملاً چیزی به اسم «دوره» نداریم، رشد به صورت پیوسته رخ می‌دهد. بنابراین طبیعی است که تحت این فرض، فرمول گسسته عدد واقعی‌تری به ما بدهد، اما این به معنی غلط بودن ارزش ۶۹ درصد نیست. اگر فرض دوره را کنار بگذاریم و بگوییم که رشد پیوسته بوده است، بنابراین ۶۹ درصد هم درست است.

بنابراین فکر می‌کنم پاسخ این سوال که کدام را استفاده کنیم، به «مدل» ریاضی یا آماری ما باز می‌گردد و اینکه آیا در آنجا تعریف «دوره» چقدر اهمیت دارد و آیا بدون معرفی یک بازهٔ زمانی بحث ما ناقص می‌ماند یا خیر. مثلاً ممکن است بتوانیم فرضی در رابطه باآن نداشته باشیم، سراغ فرمول‌های پیوسته بیاییم و از موهبت مشتق‌گیری و سادگی دیگر محاسبات استفاده کنیم.


## بلندمدت

اگر از این یادآوری‌ها و بحث‌ها بگذریم، سوال مهم آن است که چگونه می‌توانیم $$t$$ عددی که در فرمول‌های اول بحث به‌صورت $$g_i$$ نمایش داده شده‌اند را در یک عدد خلاصه کنیم. یعنی به فرمول‌هایی به صورت زیر برسیم:
\\[y(t)=y(0)(1+g)^{t}\\]
\\[y(t)=y(0) e^{gt}\\]
نکته مهم ان است که باید  با همان $$y(0)$$ به همان $$y(t)$$ برسیم. این عدد خلاصه شده را نرخ رشد بلندمدت می‌نامیم. 

در حالت گسسته که تعریف «دوره» مهم است، ممکن است به این عبارت یک برچسب هم اضافه کنیم. مثلاً نرخ رشد بلندمدت سالانه که نشان می‌دهد در بلندمدت در هر سال چقدر رشد داشته‌ایم. طبیعتاً چنین برچسبی برای حالت پیوسته مطرح نیست، چون رشد در زیردوره‌ها رخ نداده است و به صورت پیوسته بوده است.

مشخصاً $$g$$ در دو فرمول فوق نزدیک هم است، اما یکی نیست و بنابراین همانند نرخ رشد یک دوره‌ای که در بالا یادآوری شد، دو نوع نرخ رشد بلندمدت داریم.

یک فرمول برای محاسبه نرخ رشد بلندمدت پیوسته به صورت زیر است:
\\[G_c^L=\frac{ln\frac{y(t)}{y(0)}}{t}\times 100\\] 
توجه شود که با توجه به خواص لگاریتم، متوسط عددی نرخ‌های رشد پیوسته هم برابر با این عدد است. شاید شنیده باشید که می‌گویند برای محاسبهٔ نرخ رشد بلندمدت حتماً باید میانگین هندسی محاسبه کنیم. فکر می‌کنم این زمانی که نرخ‌های رشد از فرمول پیوسته محاسبه شده‌اند معتبر نیست. یعنی در آنجا اتفاقاً باید میانگین عددی بگیریم. میانگین هندسی جطور؟ ادامه را بخوانید.

مشابه فرمول فوق برای حالت گسسته به صورت زیر است:
\\[G_d^L=((\frac{y(t)}{y(0)})^{\frac{1}{t}}-1) \times 100\\] 
البته اگر نرخ‌های رشد گسسته را داشته باشیم می‌توانیم از این فرمول استفاده کنیم:
\\[G_d^L=(\sqrt[t]{\Pi_{i=1}^{t}(1+g_i)}-1)\times 100\\]
باز هم توجه کنید که $$g_i$$ به صورت درصد نیست وگرنه یک تقسیم‌بر ۱۰۰ لازم داشت. این فرمول می‌گوید که نرخ‌ها را همه با یک جمع می‌کنیم، میانگین هندسی آنها را محاسبه می‌کنیم و سپس نتیجه را از منهای یک می‌کنیم. توجه کنید که $$1+g_i$$ باید مثبت باشد (برابر $$\frac{y(t+1)}{y(t)}$$ است). 


## ارزش‌های منفی

در اینجا یک بحث جالب احتمالاً زمانی است که فرض کنیم متغیر در برخی از دوره‌ها منفی است. فعلاً نمی‌دانم چقدر این فرض مهم است. یعنی مثلاً در اقتصاد با درآمد یا مصرف یا حجم پول و کلاً متغیرهای مواجه می‌شویم که همیشه مثبت هستند. اما خب پس‌انداز منفی نیز داریم. بنابراین فعلاً در رابطه با اهمیت این فرض بحث نمی‌کنم.

 فرض کنید که نسبت $$\frac{y(t+1)}{y(t)}$$ منفی شود. مشخص است که نرخ رشد پیوسته تعریف نمی‌شود. نرخ رشد گسسته محاسبه می‌شود، اما عددی کوچکتر از منهای صد درصد می‌شود. آیا معنی می‌دهد؟! این برای حالت بلندمدت هم مطرح است زیرا ممکن است  $$\frac{y(t+1)}{y(0)}$$ منفی شود. بنابراین فکر می‌کنم زمانی که متغیر می‌تواند منفی باشد، احتمالاً در تفسیر این اعدادی که محاسبه می‌شوند باید دقت کنیم. 
 
 خب اینجا بد نیست برگردیم به همان بحث که پرسیدم از کدام نرخ استفاده کنیم. ما با شرایطی روبه‌رو می‌شویم که می‌توانیم نرخ رشد گسسته را تعریف کنیم، ولی پیوسته را نه. چرا نمی‌توانیم پیوسته را تعریف کنیم؟! 
 

## رشد بلندمدت اقتصادی در ایران

شکل زیر نرخ‌های رشد بلندمدت برای اقتصاد ایران است. 
insertimage1
توجه کنید که یکی از نمودارها نرخ رشد «اشتباه» را نشان می‌دهد که از متوسط‌گیری از نرخ‌های رشد محاسبه شده است.

اگر برایتان جالب است  که بدانید نتیجه این فرمول‌ها با تغییر سال محاسبات چه تغییری می‌کنند، شکل زیر را ببینید. 

insertimage2
هر مشاهده نشان می‌دهد که اگر در آن سال می‌خواستیم نرخ‌های رشد بلندمدت را محاسبه کنیم، به چه اعدادی دست می‌یافتیم. آمارهای ۱۰ تا ۲۰ سال اولیه با تعداد مشاهدات نسبتاً کمی محاسبه شده‌اند و قابل تفسیر نیستند. برای من کاهش این رشد از اواسط دهه ۸۰ به بعد مشاهده جالبی است.

---
فایل داده‌ها را می‌توانید از [اینجا](/assets/data/longrunoutputgrowth.xlsx) دانلود کنید. توجه کنید که نرخ رشد سال ۹۷ را منهای ۵ درصد فرض کرده‌ام. همچنین برای ساخت سری تولید، از نرخ‌های رشد به سال‌های پایه ۸۳ و ۹۰ استفاده کرده‌ام (و بنابراین تقریب است). علت این انتخاب آن بود که بانک مرکزی تمام مشاهدات را به یک سال پایه واحد گزارش نکرده است.


 

