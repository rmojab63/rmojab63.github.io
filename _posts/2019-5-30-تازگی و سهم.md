---
layout: post
htmllang: fa
year: ۱۳۹۸
month: خرداد
heading: ‌تازگی در مقایسه با سهم‌درعلم
slug: tazegi_sahm_elm
author: رامین مجاب
usediv: auto
---


دو واژه زیر درنظر بگیرید:
Novelty: the quality of being new, original, or unusual.
Contribution: the part played by a person or thing in bringing about a result or helping something to advance.
تعاریف از گوگل استخراج شده است. بهتر است اولی را «تازگی» و دیگری را «سهم‌در‌علم» ترجمه کنیم. می‌خواستم مقاله‌ای به یک مجله ارسال کنم و می‌خواستند این دو موضوع را به تفکیک توضیح دهم؛ یعنی بنویسم که تازگی مقاله‌ام در چیست و سهم مقاله‌ام در چیست (کلماتی که در مقایسه این فرایندها با فرایند ارسال مقاله به مجلات داخلی به ذهنم می‌رسد را در صندوقچه قلبم مخفی نگه می‌دارم، شاید اینجا خانواده‌ای عبور کرد).

تفاوت novelty و contribution چیست؟ در وهله اول به ذهنم رسید که آنچه سهم‌در‌علم است، باید تازگی داشته باشد و آنچه تازگی دارد، قاعدتاً می‌تواند سهمی در علم داشته باشد. قاعدتاً این وضعیت عدم‌تفکیک نمی‌توانست کمکی به من کند. بنابراین کمی در اینترنت پرسه زدم و مثال زیر را از این [لینک](https://academia.stackexchange.com/a/119816) یافتم:
> فرض کنید که شما با یک مجموعه داده بزرگ کار می‌کنید، اما تا کنون کسی الگوریتم x را استفاده نکرده است. شما الگوریتم x را استفاده می‌کنید و متنی می‌نویسید و آنرا برای انتشار ارسال می‌کنید. شما کار جدیدی انجام داده‌اید (کارتان novelty داشته است) اما الزاماً سهمی در علم ندارید (contribution ندارید) مگر آنکه نشان دهید که الگوریتم x به فلان دلیل بهتر از دیگر الگوریتم‌هاست.

چند نکته به ذهنم می‌رسد:
- سهم‌در‌علم (contribution)  و تازگی (novelty) هر دو مهم هستند. اما داشتن‌ سهم‌درعلم سخت‌تر است.  در واقع  سهم‌درعلم، ارزشمندی و بیهوده نبودن کار جدیدمان را نشان می‌دهد.
- سهم‌درعلم داشتن اما تازگی نداشتن  وضعیت جالبی نیست و به یک مقاله علمی خوب نمی‌رسد. در مثال فوق، فرض کنید که شما  صرفاً دلیل دیگری ارائه می‌کنید که الگوریتم x بهتر است. اگر ما پذیرفته باشیم که این الگوریتم بهتر است، این دلیل جدید چه ارزشی دارد؟! 
- این تفکیک وقتی به مقالات مرور ادبیات  (literature review) می‌رسیم، سخت می‌شود. یعنی برای این ادبیات اشاره به تازگی و سهم‌درعلم آنها آسان نیست. برای همین است که نوشتن این مقالات تسلط زیادی می‌خواهد و داوری آنها نیز همچنین.
- مکانیسم‌ها و چهارچوب‌های متفاوتی در اطراف ما وجود دارد، نظیر بانکداری بدون ربا یا تحریم. اینها به سوالاتی ختم می‌شوند که به‌خودی خود جدید هستند و مخاطب نیز دارند. با این حال، صرف تازه بودن سوال را نباید تازگی قلمداد کرد. حتی اگر چنان شود، آنها را نباید بدون داشتن سهم علمی قابل توجه پذیرفت. فرض کنید شما دست‌های فردی را به یک اسب و پاهایش را به اسب دیگر می‌بندید و او را می‌کشید و این سوال را مطرح می‌کنید که چه زمان طول می‌کشد تا فرد دو نیم شود. سوال تازه است، اما باید پرسید که سهمش در چهارچوب موردبررسی چقدر است.
- قبلاً یادداشتی درخصوص [اهمیت ارزیابی مدل](https://rmojab63.github.io/2019/05/30/artistbazi_dar_eghtesadsanji.html) نوشتم که به این بحث مربوط می‌شود.






