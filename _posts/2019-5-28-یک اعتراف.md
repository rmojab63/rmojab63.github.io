---
layout: post
htmllang: fa
year: ۱۳۹۸
month: خرداد
heading: ‌یک اعتراف
slug: yek_eteraph
author: رامین مجاب
usediv: auto
---

![fig](/assets/imgs/horace.png)

خب، حالا که گویا قرار نیست دیگر با دکتر فرهاد نیلی چشم‌تو‌چشم بشوم، یک اعتراف بد نیست. وقتی قسمت پنجم هری پاتر را می‌بینم یا کتابش را می‌خوانم، یاد ایشان می‌افتم. شخصیت «پروفسور هوریس اسلاگهورن» از آن شخصیت‌های جالب این داستان است که ناخودآکاه ایشان را یاد من می‌اندازد. مخصوصاً این جمله دامبلدور در موردش:
- You are talented, famous, and powerful, everything Horace values. Professor Slughorn is going to try to collect you, Harry. You would be his crowning jewel.

مشخص است این فکر از کجا نشأت می‌گیرد. اطرافیان ایشان همیشه در نظرم انسان‌های باقابلیتی آمده‌اند (لازم است توضیح دهم که خودم را نمی‌گویم یا مشخص است؟).
البته، مشخص نیست که چه‌کسی چه‌کسی را collect می‌کند. بنابراین، بیشتر که فکر می‌کنم، می‌بینم پروفسور اسلاگهورن حق مطلب را ادا نمی‌کنن. 

ایشان باید نقش مرکزی‌تری در داستان بازی کنند و شخصیت پیچیده‌تری داشته باشند. نظر افراد در مورد ایشان اصولاً یک توزیع دو مدی است (مثالی که الان به ذهنم می‌آید، یک حالت خاص توزیع Generalized Lambda است که شبیه U است).
 برای همین است که به یاد یک فیلم دیگر می‌افتم که انتخاب بهتری را درونش دارد.
اگر فیلم Whiplash محصول سال ۲۰۱۴ را ندیده‌اید، توصیه‌اش می‌کنم. «فلچر» (Terence Fletcher) شخصیت مد نظر است (قاعدتاً منظورم قیافه‌اش نیست :). من چیز زیادی از این شخصیت نمی‌نویسم، چون ممکنه داستان فیلم لو برود و بهتر است خودتان ببینید، هرچند تعجب نمی‌کنم اگر برخلاف من رفتار این شخصیت را دوست نداشته باشید. همانطور که نوشتم، شخصیت پیچیده‌ای دارد و قضاوتش آسان نیست.

![fig](/assets/imgs/fletcher.png)


